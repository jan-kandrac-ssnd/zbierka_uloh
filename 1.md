# Minesweeper - generátor herného plánu (časť 1)

[difficulty:4]

*Vytvorte jednoduchú reprezentáciu hry míny, ktorú poznáte zo starých Windows-ov.*

![Minesweeper](https://github.com/jan-kandrac-ssnd/zbierka_uloh/blob/main/img/minesweeper.png?raw=true)

Každé políčko (samostatný objekt) má 2 vlastnosti:
1.  **Stav** - skryté, odkryté alebo označené ($$covered$$, $$uncovered$$, $$marked$$ - odporúčam použiť `Enum`)
2.  **Hodnotu** - teda čísla $$0-8$$, alebo mínu

Všetky tieto políčka sa nachádzajú uložené ďalšej triede. Táto trieda reprezentuje herný plán a umožňuje jeho interakciu s používateľom. V tejto úlohe interakcia s používateľom nie je nutná.

### Úloha

Vašou úlohou je vygenerovať základ herného plánu. Teda na plochu danej výšky (@@h@@) a šírky(@@w@@) umiestniť určené množstvo mín (@@count@@) a vykresliť takto vygenerovaný hrací plán na štandardný výstup podľa nasledujúceho príkladu:

```
...X...X...X....
.X..............
X..X............
.X..............
X.....X.....X...
.......X........
.............X..
......X.....XX..
.....X.X....X...
..X........X..X.
....X...X.X..X..
......X......X..
.X..X...........
.XX....X.X......
X.....X...XXX...
....X......X....
```

### Vstupy

Riadok 1: 3 čísla oddelené medzerou

@@w@@ - šírka hracej plochy

@@h@@ - výška hracej plochy

@@count@@ - počet náhodne umiestnených mín, ktoré sa na hracej ploche majú nachádzať

### Výstupy

@@h@@ riadkov obsahujúcich @@w@@ znakov. Na mieste míny vypíšte znak $$X$$ na ostatných miestach vypíšte znak $$.$$
